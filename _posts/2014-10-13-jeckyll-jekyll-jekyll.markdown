---
layout: post
title: "Jeckyll, Jekyll, Jekyll"
modified:
categories: 
excerpt:
tags: [web,Jekyll]
image:
  feature:
date: 2014-10-13
comments: true
---

Oggi ho avuto l'ulteriore conferma che **Jekyll** è la piattaforma di blogging che fa per me. Prima, **quando mi veniva in mente qualcosa che pensavo valesse la pena tradurre in frasi da postare su Lucablog**, facevo qualche considerazione preliminare che pensavo fosse di contorno, ma che inesorabilmente si rilevavano essere mio malgrado **più importanti del contenuto**. Ok, mi dicevo, l'idea c'è adesso mi collego e scrivo.
Già qui il primo ostacolo... **collegarsi.** Perchè dovrei collegarmi per scrivere? Non c'è motivo, ok allora apro l'editor e scrivo. Si però l'editor di Wordpress non è disponibile offline, o forse c'è quelache *tool di terze parti* ma solo per Windows. Ed se volessi scrivere dal mio Mac di casa? Bè, ci sarà il software omologo. E per la mia VM con Debian? Già più difficile, allora devo scrivere su un file di testo e poi vedrò di formattarlo a dovere prima uploadarlo. Ok, ma l'articolo che voglio scrivere contiene qualche riga di codice, ho 3 plugin che mi formattano le stringhe... quale uso? Ma quali sono quelli abilitati e chi diavolo si ricorda la sintassi. Uhm, **facciamo che non scrivo niente**, tanto è poca roba e non vale la pena lo sbattimento.

Ecco, anzichè focalizzarmi sul testo dell'articolo, invece di impegnarmi sul **contenuto** mi sono perso tra i dettagli, sulle attività che dovrebbero essere di mero contorno o non esistere affatto. In questo contesto trovo Jekyll, per usare un motto di una noto marchio di prodotti informatici, *differente*. L'idea c'è, ce l'ho in mente, **voglio tradurla in parole sul mio spazio web** in modo che sia accessibile in futuro e voglio farlo subito. Cosa mi serve? Un editor di testo, punto. Naturalmente serve un minimo di pratica per far propri gli shortcut più comuni, la sintassi per scrivere in grassetto o mettere un blocco di codice, ma una volta imparati sono quelli e non cambieranno con la release od il plugin di turno. 
Sono sul divano, sollevo il coperchio del mio Air e prima di spostare i polsi verso il touchpad il sistema attende l'immissione della password utente. Accedo, `cmd+space` e digito **Sublime**. Ecco che si apre l'editor di testo predefinito, **Sublime Text**, avevo in mente una roba da scrivere, e adesso scrivo. Githubgit ha già registrato che c'è un nuovo articolo da committare, mi basta premere sync e sono in linea.