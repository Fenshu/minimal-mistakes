---
layout: post
title: "Dare valore al valore"
published: false
modified:
categories:
excerpt:
tags: []
image:
  feature:
date: 2014-12-01
comments: true
---

Nella vita mi è capitato, innumerevoli volte, di fare favori all'amico/parente/conoscente di turno che lamentava problemi sul propio pc. **Nel limite del possibile ho sempre accettato, senza farmi pagare per quel che facevo**, semplicemente per 2 motivi. Il primo è che l'attività da fare, il più delle volte, si rilevava essere *robetta* semplice. Il secondo è che c'è questa abitudine intrinseca in molte persone (e mi ci metto in mezzo) a **non riconoscere del valore a ciò che non è tangibile, misurabile, pa...(line truncated)...
E' pur sempre vero che ci sono attività che richiedono sforzo prossimo allo zero per un sistemista, come per esempio installare un sistema operativo client Windows, o configurare il router dell'ADSL di turno. Ma è pur altrettanto vero che ci vuole del tempo, che questo tempo (misurato in ore) viene dedicato a qualcun'altro per risolvere un problema evidentemente non tuo. **Questa cosa ha del valore!** Inoltre, risolvere un problema significa permettere alla persona che beneficia del servizio di essere più p...(line truncated)...

Tempo fa qualcuno mi raccontò questa storiella:

> Un imprenditore chiama un tecnico per un problema che grava su una suo elaboratore, dopo che nessuno dei dipendenti interni fosse riuscito a capire la natura dell'anomalia.
Il tecnico, seduto di fronte allo schermo, preme un paio di tasti, asserisce con la testa, mormora qualcosa a se stesso e spegne l'elaboratore.
A quel punto estrae un piccolo cacciavite dalla tasca e, dopo aver fatto girare una vite riaccende il sistema e verifica che tutto funzioni perfettamente.
Il presidente dell’azienda, entusiasta del rapido ed eccellente risultato, e si offre di pagare il conto immediatamente.<br>
“Quanto le devo?” chiede<br>
“Sono 1.000,00 $ per cortesia” risponde l’ingegnere.<br>
“1000,00 $? Mille dollari per pochi minuti di lavoro? Mille dollari per stringere una semplicissima vite? Per il lavoro che ha svolto mille dollari mi sembrano una cifra davvero esagerata! Pagherò solamente se mi manda la fattura dettagliata che giustifichi una cifra del genere”.<br>
Il tecnico acconsente con un cenno e se ne va…<br>
Il mattino dopo il presidente riceve la fattura, la legge attentamente, asserisce con la testa e la paga immediatamente, senza una lamentela.
Il dettaglio della fattura?<br>
SERVIZI EFFETTUATI:<br>
* per avvitamento vite: $ 1,00<br>
* per sapere quale vite avvitare: $ 999,00

Vengo al punto. La stessa ***anomalia*** c'è pensando al software. Secondo voi l'amico/parente/conoscente di turno ha il sistema operativo originale? Quel software che gli permette di tenere in ordine le fatture della propria azienda sarà registrato? Sappiamo bene che la risposta è spesso ***no***. Quindi mi sto ripromettendo di riconoscere del valore a coloro che mi permettono di acquisirne a mia volta, ed è per questo che ho acquistato software come 1Password, o come RoyalTS, o come TeamViewer.<br>
Mettiamoci nei panni di chi, come noi, lavora per produrre servizi che reputiamo utili, e di cui usufruiamo a piene mani.